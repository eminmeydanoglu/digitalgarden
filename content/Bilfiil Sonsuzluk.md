---
publish: 1
---

### Bilfiil sonsuzluk fiziksel dünyada mümkün olabilir mi?
[[Hilbert oteli]]ndeki absürtlük, bilfiil sonsuz sayıda misafir olmasının yanında bu misafirlerin uzay zamanda konumu olan, yerleri değiştirelebilen, çıkarılıp eklenilebilecek varlıklar olmalarıdır. Sonlu ötesi sayılarda çıkarma işlemi tanımlı değildir, ancak Hilbert otelindeki misafirleri çıkarmak mümkündür. Bunun bir sonucu olarak Hilbert otelindeki misafirler ile doğal sayıların kardinalitesini temsil eden sonsuz ötesi sayı ℵo arasında [[Homomorfizma]] yoktur. Bu sebeple Hilbert otelinde sonsuz sayıda misafir olamaz ve bilfiil sonsuzun matematikteki anlamlılığı otel sistemine yansımaz.

Hilbert otelinin sorunlu özellikleri geçmişteki olaylar tarafından da paylaşılır. Eğer evrenin bir başlangıcı yoksa, geçmişteki olaylar doğal sayılarla birebir eşleşebilir. Dolayısı ile geçmişteki olayların sayısı bilfiil sonsuz olmalıdır. Fakat, geçmiş olaylar bilfiil sonsuz ile temsil edilemez. Çünkü olaylar, Hilbert otelindeki misafirlerin sonsuz ile bir araya geldiğinde absürt sonuçlara yol açan özelliklere sahiptirler. Olaylar, tıpkı misafirler gibi uzay-zamanda konuma sahiptirler ve bunun bir sonucu olarak çıkarılıp eklenebilirler. Mesela ben bu makaleyi yazmamaya karar verebilirdim. Bu kararımın sonucunda, sizlerin bu makaleyi okuması gibi, bu makale ile ilgili olan olaylar gerçekleşmeyecekti. Dolayısıyla geçmiş olayların sayısı değişebilir, daha fazla ya da daha az olabilir. Hatta, nedensel olarak bağlı olmayan olayların sıralaması bile değişebilir.14 Mesela bu makaleyi iki yıl sonra yazabilirdim, bunun sonucunda bazı olaylar benim bu makaleyi yazmamın önüne geçerdi. Metafiziksel olarak, geçmiş olaylar kümesinden olaylar çıkarmak ya da eklemek mümkündür. Dolayısı ile geçmiş olaylar kümesi, Hilbert oteline benzer şekilde bilfiil sonsuz ile homomorfizmaya sahip değildir. Geçmiş olaylar bilfiil sonsuz olamaz.

Dolayısıyla, 
1. Zaman-mekanda konumu olan, dolayısı ile elemanları çıkarılıp eklenebilen kümeler bilfiil sonsuz olamaz.
2. Geçmiş olaylar, zaman-mekanda konumu olan, dolayısı ile elemanları çıkarılıp eklenebilen kümelerdir.
3. Dolayısıyla geçmiş olaylar kümesi bilfiil sonsuz olamaz.

![[Tanrı ve Bilfiil Sonsuz]]